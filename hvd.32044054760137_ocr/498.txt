
989 GILONIS PARIS. HlS'l‘. HIEBOS‘OL. -- LIB. VI.
Jerusalem obsidetur.
Hactenus armorum gravitate calore repressa,
Paupertate, siti, nocturno tempore, pugna
Excruciata cohors Optatam venit ad urbem,
Quam Salomon opibus ditavit, Christus honore.
Junius ardebat, et sol ardebat in armis,
Quando suis texere duces loco congrua castris. ⁸
Pars en cui superest septentrio castra recepit
Nortbmanni comitis, et ei Flandrensis adharet,
Solis ab occasu terret Tancretius urbem,
Solis ab occasu tendit Godefridus in hostem.
A media, Raymunde, die tua classica clangunt,
Postquam Jerusalem nostrorum cincta corona,
Eduxit levitate pares Piletus Raymundus,
Proxima dum lustratur equis oculisque remota,
Bis centum casus Arabes praedonibus offert,
Quos neque facta sui cultoris prodiga virtus,
Nec manus eripuit numerosior, at fuga turpis.
Hos fuga, sed plures ex illis przecipitatos,
Nec fuga, nec gladius salvavit, quos spoliavit
Vita nostra cohors, et equos ad castra reduxit.
Pluribus aptatis quae sunt aptanda ruinae,
Festinant ad vota viri, murumque priorem
Invadunt, magnisque vocant clamoribus hostem.
Mox gentilis adest, Judaeus, Turcus, Arabsque,
Missilibus, jaculis obsistitur, igne, veneno.
At nostri jaculis opponunt pectora nuda,
Proque Flagellato patiuntur dura flagella.
Nec mora, magnanimi per saxa per arma ruentes,
Muri praecipitant irritamcnta prioris.
Dijecti fugiunt ad muenia tuta manipli,
Et dum quisque timens certat priori esse, priores C Impulit, hos currens casuque peremit amaro
Turba sequens inimica suis in limine porta:
Conterit, hicque suum Pilades prosternit30restem.
Maxima pars exclusa gemit, natique parentes
Orantes non excipiunt, pietate stupente.
Protinus ingenti conatu scala levata
Praebet ad alta viam, cui fortis miles adhaerens,
Rambaudus Ciminum castri Duncnsis alumnus
Decertat gladiis, et comminus impetit hostem,
Copia scalarum, si forte parata fuisset,
Innumeri labor ille mali labor ultimus esset.
Gbstitit hoc solum nostris, fortunaque belli
Juvit ad extremum ductos, alterna revisens.
Tandem castra cohors petit, et reSpirat ab armis,
Fercula qui quondam nova fastidire solebat,
Atque vocore famem dulcedine deliciarum
lrritando gulam, nunc sicco pane repletur,
Et mentitur ei pigmenti lympha saporem,
Quam sitiens miles pretioso comparat auro.
Montis quippe Sion fons a radice citatus,
Fons Siloe potu minimo longeque petito,
Innumeros reficit populos, et venditur unda
Quam natura potens gratis concessit habendam.
Dum vario premitur gens nostra labore, secutze
Christicolas venere rates, quas Japhia portu
Excipit optata, nunc urbs, tunc urbis imago.
Ergo viri centum mittuntur ab obsidione,
Qui servare rates, Turcosque repellere possint.
